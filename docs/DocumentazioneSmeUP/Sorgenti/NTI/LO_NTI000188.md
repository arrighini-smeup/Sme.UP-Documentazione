 :  : NWS Num="000188" Date="20080416" Rel="V2R3" Atr="S. Arrighini" Tem="TEC" App="LO" Tit="Attenzione! Incompatibilità loocup con alcune versioni JVM" Sts="20"
A causa di problemi presenti in alcune versioni della JVM (Java Virtual Machine) si manifestano notevoli problemi di stabilità in loocup.
Può verificarsi il blocco di loocup, con la necessità di riavviarlo.

Le versioni "problematiche" sono la 1.6.0_03, la 1.6.0_04 e la 1.6.0_05. Da test effettuati su una
versione beta della 1.6.0_10 (che è la versione successiva alla _05...) sembra che tali problemi siano stati risolti.

Si consiglia vivamente quindi di NON installare tali versioni su PC sui quali verrà utilizzato loocup.
Dato che l'ultima release ufficialmente disponibile è la 1.6.0_05 (che presenta il problema), se su un PC sono attivi gli aggiornamenti automatici della JVM, quel PC avrà problemi di stabilità nell'utilizzo di loocup. Si consiglia quindi di controllare sui vari PC quale versione di JVM sia effettivamente installata (comando "java -version" da riga comandi DOS).
In caso sia presente una delle 3 versioni incriminate, si consiglia di disinstallarla e di installare una versione precedente (fino alla 1.6.0_02 compresa) oppure la 1.6.0_06 quando verrà
rilasciata.

Cogliamo l'occasione per ricordare che è sconsigliato lasciare attivo l'upgrade automatico della JVM
appunto per evitare che il rilascio di versioni "bacate" comprometta l'utilizzo di loocup.
In caso ci sia la necessità di aggiornare la JVM, consigliamo di controllare preventivamente sul sito http://www.loocup.it/downloads la compatibilità di quella versione con il loocup installato.
Da tale sito è anche sempre possibile scaricare una versione di JVM sicuramente compatibile con con loocup.
Ricordiamo anche che è possibile utilizzare una JVM dedicata esclusivamente a loocup. Questo permette di avere una versione X di JVM installata sul PC e una Y per l'utilizzo con loocup.
Quest'ultima modalità (sopratutto in caso di installazioni non locali) implica un certo degrado delle performance.
