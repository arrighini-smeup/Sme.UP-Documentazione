 :  : NWS Num="000761" Date="20120510" Rel="V3R2" Atr="D. Foresti" Tem="TEC" App="LO" Tit="Controllo processi Loocup in ambiente terminal" Sts="20"
A partire dalla versione Foglia Blu, in Looc.Up è stato inserito in fase di avvio un controllo sulla
presenza di vecchie istanze del client in stato di errore. Nel caso vengano rilevate istanze spurie,
viene mostrato un messaggio e, dopo conferma da parte dell'utente, si procede alla cancellazione di
tutti i processi relativi ad istanze di Looc.Up rimaste in sospeso.
E' stata inoltre aggiunta la possibilità di cancellare in un colpo solo tutte le istanze di Looc.Up
attive sul PC, selezionando la voce "Chiusura connessioni Sme.Up" presente nel tab "Funzioni avanzate" presente nel modulo di connessione "Loocup_CON".

Questo meccanismo di controllo dei processi di Looc.Up ha però creato dei problemi imprevisti quando
Looc.Up viene avviato all'interno di una sessione terminal (termina server di Windows oppure Citrix)
In questi contesti si verificano due problemi : 
1) All'avvio di Looc.Up viene mostrata una segnalazione di presenza di sessioni spurie anche quando
queste non ci sono.
2) La richiesta di chiusura di tutte le istanze Looc.Up non chiude le sole istanze di Looc.Up attive
sulla sessione terminal corrente ma anche quelle attive su sessioni alternative. Questo secondo problema, mai segnalato ma identificato in fase di correzione del primo, è particolarmente grave perchè quando un utente terminal chiede la chiusura di tutte le sue istanze Looc.Up di fatto chiude
in modo non controllato anche le istanze Looc.Up di tutti gli utenti collegati in terminal allo stesso server.

I problemi sono causati dal modo con cui il terminal server gestisce i processi attivi e da un effetto secondario non previsto dovuto alla funzionalità di Roaming delle sessioni disponibile nelle
versioni di Windows server più recenti.

Il problema è stato risolto con l'upgrade di Looc.Up V3R2M120301 (Foglia Blu) del 10/05/2012. A partire da questa data, sono state inserite in Looc.Up le seguenti azioni correttive : 
1) Alla partenza di Looc.Up in ambiente terminal, il client controlla l'esistenza di sessioni spurie
analizzando i processi della sessione terminal attiva. Questo evita la visualizzazione di messaggi
di errore inconsistenti.
2) Se Looc.Up viene avviato in ambiente terminal viene inibita la funzione di chiusura di tutte le
istanze di Looc.Up attive. Questa modifica potrebbe essere in futuro eliminata a favore di una correzione mirata a ripristinare la funzionalità di chiusura sessioni anche in ambiente terminal.

Vista la tipologia e la gravità del problema, l'aggiornamento è fortemente consigliato nel caso si
utilizzi Looc.Up V3R2M120301 (Foglia Blu) in ambiente terminal. Il problema non è invece presente per le normali installazioni Looc.Up di tipo client o server e nelle versioni di Looc.Up precedenti
alla versione "Foglia Blu".
