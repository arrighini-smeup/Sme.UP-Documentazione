 :  : NWS Num="000012" Date="20050216" Rel="V2R1" Atr="A. Zanchi" Tem="TEC" App="B£" Tit="Subfiles che utilizzano SFLINZ in Looc.up" Sts="20"
E' stato riscontrato un problema abbastanza rilevante, in ambiente di esecuzione Looc.up, sui programmi che interagiscono con subfiles, utilizzando la parola chiave SFLINZ per la loro inizializzazione.

L'anomalia si presenta nell'esecuzione di tali programmi, ed ha come effetto che eventuali campi definiti internamente al programma (quindi non del video), che vengono rilevati come caratterizzanti
la "tipizzazione" di alcuni campi video (ad es. contengono il parametro di un oggetto), perdono il
loro contenuto.
Il caso è stato rilevato ad esempio nel programma V5DO20A (inserimento in lista di righe documento),
che presentava come errore di non confermare la validità dei tipi riga inseriti, anche se validi.

Questo tipo di problema è stato riscontrato a livello di standard Sme.up nei seguenti programmi : 
- CQGP20B   PERS - Profilo del dipendente
- CS0FS3   Funz. di servizio su arch. costi :  variazione interatt.
- GMIN01L   INVE Gestione inserimento rapido cartellini
- V5DO20A   DOCU Gestione Righe a s/File :    STD SMEA
ed è stato corretto, sostituendo la parola chiave SFLINZ definita nel file video, con un loop di inserimento righe vuote nel subfile (tante quanto il numero definito in SFLSIZ), durante la sua inizializzazione.

Invitiamo tutti coloro che hanno personalizzato i suddetti programmi a provvedere al loro riallineamento (e soprattutto le varie versioni di V5DO20x), obbligatoriamente per chi utilizza il
client grafico Looc.up, ma consigliato anche in ambiente tradizionale 5250 (pur non presentandosi alcuna anomalia), per uniformità e per il futuro.
Analogamente a quanto sopra descritto, invitiamo anche tutti coloro che hanno sviluppato programmi
personali di gestione in lista (ovvero con campi di I/O in subfile), di operare con la stessa tecnica, onde evitare il medesimo problema.
