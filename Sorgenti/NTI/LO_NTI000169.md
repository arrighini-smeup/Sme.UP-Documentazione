 :  : NWS Num="000169" Date="20080129" Rel="V2R3" Atr="D. Foresti" Tem="TEC" App="LO" Tit="Compatibilità Loocup e Vista (rettifica)" Sts="20"
La precedente nota tecnica nr. 167 riguardante la compatibilità tra Loocup e il sistema operativo Windows Vista conteneva una indicazione sbagliata. In particolare, nel punto 3 della suddetta nota
tecnica si affermava che l'esecuzione di Loocup su sistemi dotati di Windows Vista richiede un utente con privilegi di accesso alla macchina a livello di amministratore di sistema.
In realtà questo requisito era necessario solo in passato, quando ancora non esistevano versioni della Java Virtual Machine certificate per il sistema operativo Windows Vista. Le vecchie versioni
di Java (1.5 e inferiori) avevano problemi con il nuovo meccanismo di autorizzazione di Vista, problemi che si manifestavano con malfunzionamenti di Loocup dovuti ad errori di accesso alle risorse di sistema. Questi problemi potevano essere ovviati in parte elevando le autorizzazioni dell'utente di sistema a livello di amministratore.
La disponibilità di una versione aggiornata della Java Virtual Machine (la 1.6 update 2 e superiori)
 ha di fatto risolto il problema. Con la nuova versione di Java, Loocup può funzionare correttamente
sotto Windows Vista senza richiedere particolari autorizzazioni all'utente. Per questo motivo, per
utilizzare Loocup su sistemi con Windows Vista è necessario aggiornare la Java Virtual Machine alla
versione 1.6. L'aggiornamento può essere scaricato dal sito della Sun o direttamente dal sito di <a href="http://www.loocup.it/downloads">aggiornamento di Loocup</a>.
Per i sistemi con sistema operativo diverso da Windows Vista, l'aggiornamento della Java Virtual Machine è comunque consigliabile anche se non strettamente necessario.
