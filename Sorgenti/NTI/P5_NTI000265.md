 :  : NWS Num="000265" Date="20090317" Rel="V2R3" Atr="G. Galdini" Tem="APP" App="P5" Tit="Nuovo progetto MFP" Sts="20"
Alla metà di gennaio ho annunciato l'intenzione di rivedere la PDC, ed ho richiesto opinioni e consigli in merito.

Dopo un periodo di analisi e di riflessione sui vostri contributi, sono giunto alle conclusioni che sintetizzo nel seguito.

La PDC "classica" ha due valenze : 
. segue una domanda nervosa, mentenendo gli ordini sempre pianificati, "tirando" soltando i contenitori necessari a soddisfarla.
. descrive in modo puntuale la situazione dei contenitori nel Wip, con funzioni di spostamento, suddivisione, accorpamento.
Di queste, mentre la seconda è spesso richiesta, ed ha un impatto unicamente logistico, la prima è
molto impegnativa, in quanto riporta (nel bene e nel male) il nervosismo della domanda sia in pianificazione sia in produzione.

Ho quindi deciso di realizzare una nuova modalità esecutiva, che elimina alcune rigidità della gestione della produzione attuale, senza introdurre stravolgimenti all'esterno di essa, che è stata
battezzata MFP (Material Flow Production).

Nell'MFP l'ordine di produzione continua ad esistere :  viene pianificato e rilasciato normalmente.
La novità è che, contestualmente al rilascio, vengono creati i suoi contenitori, a cui si intestano gli impegni di risorse.
Gli impegni materiali restano sull'ordine.
A questo punto ci si ricongiunge alla valenza logistica della PDC :  si avanza spostando i contenitori
tra ubicazioni pre e post, (supereremo i limiti attuali dell'impossibilità del ricircolo in PDC), li
si suddivide e li si riunisce, e si realizzerano funzioni aggiuntive, quali la creazione di nuovi ordini a partire di una serie di contenitori, distribuiti nell'area di giacenza Wip e/o in quelle di
di magazzino (ad esempio in un'area di scarti o non conformi).

L'intenzione è comunque di "nascondere" il più possibile l'ordine, che dovrebbe assumere il significato di "Numero di protocollo" a cui si associano informazioni generali, ma l'oggetto trattato dalla produzione sarà il contenitore fisico.

I vantaggi attesi, rispetto al modello "tradizionale" dell'ordine di produizione, sono : 
- Passaggio alla fisicità del contenitore.
- La scomponibilità dell'ordine diventa la scomponibilità dei contenitori, che potranno
successivamente essere ricomposti.
- Semplificazione nella valorizzazione e nell'inventario del Wip.

Sarà data la possibilità di intestare un ciclo anche al singolo contenitore (oltre all'ordine, nel
qual caso sarà valido per tutti i suoi contenitori).

La schedulazione fine tratterà i contenitori e permetterà, sia l'accodamento dei contenitori di un
ordine sulla stessa risorsa (in serie), sia la loro distribuzione su diverse risorse (in parallelo).
Si dovrà studiare il modo di implementare queste strategie.

Ci sono moltissimi problemi da affrontare e risolvere (il modo di pareggiare le quantità dell'ordine
con quelle dei contenitori, il conto lavoro di fase, ecc..) ma mi pare che il risultato finale supererà (almeno parzialmente) le attuali rigidità dell'ordine di produzione.

Sono graditissimi contributi, richieste di approfondimento e critiche.

PS :  Per questo progetto è già stata realizzata, ed è in corso di test, la possibilità di selezionare
il contenitore tra le chiavi delle forme di presentazione della giacenza (tabella GMF).
