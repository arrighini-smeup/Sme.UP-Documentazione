 :  : NWS Num="000493" Date="20101122" Rel="*ALL" Atr="S. Arrighini" Tem="TEC" App="B£" Tit="Percorsi IFS e Single Sign On" Sts="20"
L'attivazione del Single Sign On (SSO) comporta alcune modifiche "sistemistiche" che in alcuni casi
possono dare luogo a controindicazioni pericolose.

In particolare per l'attivazione del SSO è necessario creare una home directory specifica per tutti gli utenti interessati.
Questa operazione può modificare l'accesso alle risorse IFS (accesso fatto tramite API di sistema,
API Sme.UP, FTP o altro).

Il sistema operativo assegna una "home directory" ad ogni utente. Il default è /home/nomeutente.
Se tale percorso non esiste la home dell'utente diventa la root (/).
In tutti i casi in cui in un percorso IFS non viene specificata la "partenza", il sistema operativo
utilizza la home dell'utente.

Normalmente le home directory specifiche per utente non vengono create.
Quindi, di fatto, dopo l'attivazione del SSO la home dell'utente cambierà da "/" a "/home/XXX" 
Eventuali path specificati come Smedoc/Work o QNTC/SrvXYZ prima venivano interpretati correttamente
come /Smedoc/Work e /QNTC/SrvXYZ; dopo l'attivazione del SSO non funzioneranno più correttamente, venendo interpretati come /home/XXX/Smedoc/Work e /home/XXX/QNTC/SrvXYZ.

Fare riferimento ad una cartella della root senza specificare lo / iniziale è sempre stato un comportamento da evitare. Però "fortunosamente" poteva funzionare. Con l'attivazione del SSO tale comportamento darà sicuramente luogo ad errori.

Quindi quando si vuole specificare un percorso IFS che parta dalla root è OBBLIGATORIO indicare lo
/ iniziale.
Questo in tutti i punti in cui si specifica un path IFS : 
- API di sistema (fread, fopen ecc.)
- API Sme.up (£G80, £G53 ecc.)
- FTP
- altro
